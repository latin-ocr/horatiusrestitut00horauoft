1-:1’1s'ror2ARUM mn. 11. 1. 223

Pontificum libros, annosa volumina vatum,

Dictitet Albano Musas in monte locutas. .

Si, quia Graecorum sunt antiquissima quaeque

Scripta vel optima, Romani pensatur eadem

Scriptores trutina, non est quod multa loquamur: 30
Nil intra est oleam, nil extra est in nuce duri.

Venimus ad summum fortunae: pinguimus atque
Psallimus‚ et luctamur Achivis doctius unctis.

Si meliora dies, ut vina, poemata reddit,

Scire velim, pretium chartis quotus arroget annus. 35
Scriptor ab'hinc annos centum qui decidit, inter
Perfectosveteresque referri debet? an inter

Viles atque novos? excludat jurgia finis.

qs Est vetus atque probus, centum qui perficit annos.

ἾῘ Quid, qui deperiit minor uno mense, vel anno, 40
Inter quos referendus erit Ρ veteresne poetas P

An quos et praesens et postera respuat aetas?

ἿῙ Iste quidem veteres inter ponetur honeste,

Qui vel mense brevi vel toto est junior anno.

ἾῘ Utor permisso, caudaeque pilos ut equinae, 45
Paulatim vello, et demo unum, demo etiam unum ς

Dum cadat elusus ratione ruentis acervi,

Qui redit ad fastos, et virtutem aestimat annis,
Miraturque nihil nisi quod Libitina sacravit.

Ennius, et sapiens et fortis, et alter Homerus, 50
Ut critici dicunt, leviter curare videtur,

Quo promissa cadant, et somnia Pythagorea.

Naevius in manibus non est, et mentibus haeret

Pene recens? adeo sanctum est vetus omne poema.
Ambigitur quoties uter utro sit prior, aufert 55
Pacuvius docti famam senis, Accius alti:

Dicitur Afrani toga convenisse Menandro ς

Plautus ad exemplar Siculi properare Epicharmi ;
Vincere Caecilius gravitate, Terentius arte.

Hos ediscit, et hos arcto stipata theatro 60
Spectat Roma potens ; habet hos numeratque poetas


174 Q. nomm FLAccx

Quid mihi Celsus agit? monitus multumque monendus, 15 ‚
Privatas ut quaerat opes, et tangere vitet

Scripta, Palatinus quaecumque recepit Apollo;

Ne, si forte suas repetitum venerit olim

Grex avium plumas, moveat cornicula risum

Furtivis nudata coloribus. Ipse quid audes? 20
Quae circumvolitas agilis thyma? non tibi parvum
Ingenium, non incultum est, nec turpiter hirtum.

Seu linguam causis acuis, seu civica jura

Respondere paras, seu condis amabile carmen ;

Prima feres hederae victricis praemia: quod si ’ 25
Frigida curarum fomenta relinquere posses,

Quo te coelestis sapientia duceret, eires.

Hoc opus, hoc studium parvi properemus et ampli,

Si patriae volumus, si nobis vivere cari.

Debes hoc etiam rescribere, si tibi curae, 30
Quantae conveniat, Munatius: an male sarta

Gratia nequicquam coit, et rescinditur? At vos

Seu calidus sanguis, seu rerum inscitia vexat,

Indomita cervice fei-083 ubicunque locorum

Vivitis, indigni fraternum rumpere foedus, 35
Pascitur in vestrum reditum votiva juvenca.

EPISTOLA IV.

AD ‘ALmUM TIBULLUM.

ALBI, nostrorum sermonum candide judex,

Quid nunc te dicam facere in regione Pedana?

Scribere quod Cassi Parmensis opuscula vincat?
An'tacitum silvas inter reptare salubres,

Curantem quicquid dignum sapiente bonoque est? 5
Non tu corpus eras sine pectore. Dii tibi formam,

Dii tibi divitias dederunt, artemque fruendi.

Quid voveat dulci nutricula majus alumno,


 

⁷1, a
ἱ.
55*
ΜΚ
’ἑὲ
{A

salmonum ΜΒ. 11. 3. 45

Unguentarius, ac Tusci turba impia vici,

Cum scurris fartor, cum Velabro omne macellum,

Mane domum veniant. 'Quid tum? Venere frequentes, 230
Verba facit leno, Quicquid mihi, quicquid et horum
Cuique domi est, id crede tuum : et vel nunc pete, vel cras.
Accipe quid contra juvenis responderit aequus;

In nive Lucana dormis ocreatus, ut aprum

Coenem ego; tu pisces hiberno ex aequore vellis; 235
Segnis ego, indignus qui tantum possideam z aufer!
Sume tibi decies; tibi tantundem ς tibi tripleX‚

Unde uxor media currit de nocte citata.

Filius AEsopi detractam ex aure Metellae,

Scilicet ut decies solidum exsorberet, aceto 240
Diluit insignem baccam ; qui sanior, ac si

Illud idem in rapidum flumen‚jaceretve cloacam Ρ
Quinti progenies Arri, par nobile fratrum,

Nequitia et nugis, pravorum et amore gemellum,
Luscinias soliti impenso prandere co‘e’mtas : 245
Quorsum abeant? sanin' creta, an carbone notandi?
AEdificare casas, plostello adjungere mures,

Ludere par impar, equitare in arundine longa,

Si quem delectet barbatum, amentia verset.

Si puerilius his, ratio esse evincet, amare3 250
Nec quidquam differre, utrumne in pulvere, trimus
Quale prim, ludas opus, an meretricis amore

Solicitus plores: quaero, faciasne quod olim

Mutatus Polemon? ponas insignia morbi,

Fasciolas, cubital, focalia, potus ut ille 255
Dicitur ex collo furtim carpsisse coronas,

Postquam est impransi correptus voce magistri ?

Pori-igis irato puero cum poma, recusat ε

Sume, Catelle; negat: si non des, optat. Amator
Exclusus qui distat, agit ubi secum, eat, an non, 260
Quo redituruserat non arcessitus, et haeret

Invisis foribus? Ne nunc, cum me vocat ultro,
Accedam ? an potius mediter finire dolores ?


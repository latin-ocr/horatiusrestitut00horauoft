188 Q. HORATII PLAccx

Dictaque cessantem nervis elidere morbum

Sulphura contemni, vicus gemit, invidus aegris,

Qui caput et stomachum supponere fontibus audent
Clusinis, Gabiosque petunt, et frigida rura.

Mutandus locus est, et diversoria nota 10
Praeteragendus equus : Quo tendis ἱ non mihi Cumas
Est iter, aut Baias, laeva stomachosus habena ‚
Dicet eques, sed equi fraenato est auris in ore :)——
Major utrum populum frumenti copia pascat 3
Collectosne bibant imbres, puteosne perennes 15
J ugis aquae ς nam vina nihil moror illius orae.

Rure meo possum quidvis perferre patique;

Ad mare cum veni, generosum et lene requiro;

Quod curas abigat, quod cum spe divite manet

In venas animumque meum, quod verba ministret, 20
Quod me Lucanae juvenem commendet amicae :—
Tractus uter plures lepores, uter educet apros:

Utra magis pisces et echinos aequora celent;

Pinguis ut inde domum possim Phaeaxque reverti :—
Scribere te nobis, tibi nos, accredere par est. 25
Maenius, ut rebus maternis atque paternis

Fortiter absumtis, urbanus coepit haberi,

Scurra vagus, non qui certum praesepe teneret,
Impransus non qui civem dignosceret hoste;

Quaelibet in quemvis opprobria fingere saevus ; 30
Pernicies et tempestas barathrumque macelli,

Quicquid quaesierat, ventri donabat avaro:

Hic ubi nequitiae fautoribus et timidis nil

Aut paulum abstulerat, patinas coenabat omasi,

Vilis et agninae, tribus ursis quod satis esset; 35
. Scilicet ut ventres lamna candente nepotum

Diceret urendos, corrector Bestius. Idem

Si quid erat nactus praedae majoriS, ubi omne

' Verterat in fumum et cinerem, Non hercule miror,
Aiebat, siqui comedunt bona ; cum sit obeso 40
Nil melius turdo, nil vulva pulchrius ampla.


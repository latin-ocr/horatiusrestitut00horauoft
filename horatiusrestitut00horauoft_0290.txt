58 Q. ΗοιιΑϊιι FLAcc1

Tollis ad astra levis. Si nusquam es forte vocatus
Ad coenam, laudas securum olus: ac, velut usquam
Vinctus eas, ita te felicem dicis, amasque,

Quod nusquam tibi sit potandum. J usserit ad se
Maecenas serum sub lumina prima venire
Con'vivam 3 Nemon' oleum fert ocius? ecquis
Audit? cum magno blateras clamore, furisque.
Milvius et scurrae tibi non referenda precati
Discedunt. Etenim fateor me, dixerit ille,

Duci ventre levem ; nasum nidore supinor;
Imbecillus, iners, siquid vis, adde, popino.

Tu, cum sis quod ego, et fortassis nequior, ultro
Insectere, velut melior? verbisque decoris
Obvolvas vitium? quid si me stultior ipso
Quingentis emto drachmis deprenderis? aufer
Me vultu terrere3 manum stomachumque teneto,
Dum, quae Crispini docuit me janitor, edo.

Te conjux aliena capit, meretricula Davum:
Peccat uter nostrum eruce dignius? aeris ubi me
Natura incendit, sub clara nuda lucerna
Quaecunque excepit turgentis verbera caudae
Clunibus, aut agitavit equum lasciva supinum,
Dimittit neque famosum, neque solicitum, ne
Ditior, aut formae melioris meiat eodem.

Tu, cum projectis insignibus, annulo equestri
Romanoque habitu, prodis ex judice Dama
Turpis, odoratum eaput obscurante lacerna,

Non es quod simulas ? metuens induceris, atque
Altercante libidinibus tremis ossa pavore.

Quid refert, uri virgis, ferroque necari
,Auctoratus eas3 an turpi clausus in arca,

Quo te demisit peccati conscia herilis
Contractum‚ genibus tangas caput? Estne marito
· Matronae peccantis in ambo justa potestas?

In corruptorem vel justior : illa tamen se

Non habitu mutatve loco, peccatve superne,

45

50

60


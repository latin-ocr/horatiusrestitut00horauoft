EPISTOLARUM mn. 11. 2. 235

Cur alter fratrum cessare, et ludere, et ungui

Praeferat Herodis palmetis pinguibus, alter, .

Dives et importunus, et umbram lucis ab ortu 185
Silvestrem flammis et ferro mitiget agrum,

Scit Genius, natale comes qui temperat astrum,

Naturae Deus humanae, mortalis in unum-

Quodque caput, vultu mutabilis, albus et ater.

Utar, et ex modico quantum res poscet acervo 190
Tollam ; nec metuam quid de me judicet haeres ;

Quod non plura datis invenerit ; et tamen idem

Scire volam quantum simplex hilarisque nepoti
Discrepet, *et quantum discordet parcus avaro.

Distat enim, spargas tua prodigus, an neque sumtum 195
Invitus facias, neque plura parare labores ς

Ac potius, puer ut sestis quinquatribus olim,

Exiguo gratoque fruaris tempore raptim.

Pauperies immunda domu procul absit: ego, utrum
Nave ferar magna an parva, ferar unus et idem. 200
Non agimur tumidis velis Aquilone secundo ς

Non tamen adversis aetatem ducimus Austris ;

Viribus, ingenio, specie, virtute, loco, re,

Extremi primorum, extremis usque priores,

Non es avarus: abi. Quid caetera ? jam simul isto 205
Cum vitio fugere? caret tibi pectus inani

Ambitione? caret mortis formidine, et ira ?

Somnia, terrores magicos, miracula, sagas,

Nocturnos lemures portentaque Thessala rides ?

Natales grate numeras? ignoscis amicis? 210
Lenior et melior fis accedente senecta ?

Quid te exemta juvat spinis de pluribus una ?

Vivere si recte nesciS, decede peritis.

Lusisti satis, edisti satis, atque bibisti;

Tempus abire tibi est ; ne potum largius aequo 215
Rideat et pulset lasciva decentius aetas.


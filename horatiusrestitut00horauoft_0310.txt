78 Q. HonATu FLACCI

Thre'i'cio Aquilone sonant; rapiamus, amice,
Occasionem de die3 dumque virent genua,
Et decet, obducta solvatur fronte senectus. 5
Tu vina Torquato move consule pressa meo.
Caetera mitte loqui : Deus haec fortasse benigna
Reducet in sedem vice. Nunc et Achaemenio
Perfundi nardo juvat, et fide Cyllenea
Levare diris pectora solicitudinibus: ’ 10
Nobilis ut grandi cecinit Centaurus alumn03
Invicte, mortalis dea nate puer Thetide,
Te manet Assaraci tellus, quam frigida parvi
Findunt Scamandri flumina, lubricus et Simo'is;
Unde tibi reditum certo subtemine Parcae 15
Rupere ; nec mater domum coerula te revehet.
Illic omne malum vino ‚cantuque levato,
Deformis aegrimoniae dulcibus alloquiis.

XI V. (METRUM V.)

 

AD MAECENATEM.

 

MoLms inertia cur tantam diffuderit imis
Oblivionem sensibus,
Pocula Letheos ut si ducentia somnos
Arente fauce traxerim,
Candide Maecenas, occidis saepe rogando: 5
Deus, Deus nam me vetat,
Inceptos, olim promissum carmen, Iambos
Ad umbilicum adducere.
Non aliter Samio dicunt arsisse Bathyllo ἦ
Anacreonta Teium ; 10 ” ξ
Qui persaepe cava testudine flevit amorem, ³
Non elaboratum ad pedem.


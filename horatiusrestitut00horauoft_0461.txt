EPISTOLARUM Lm. 11. 2. 229·

J udicium subtile videndis artibus illud

Ad libros et ad haec Musarum dona vocareS‚

Boeotfim in crasso jurares aere natum.

At neque dedecorant tua de se judicia, atque 245
Munera, quae multa dantis cum laude tulerunt,

Dilecti tibi Virgilius Variusque poe'tae:

Nec magis expressi vultus per ahenea signa,

Quam per vatis opus mores animique virorum·

Clarorum apparent. N ec sermones ego mallem 250
Repentes per humum, quam res componere gestas;

' Terrarumque situs, et flumina dicere, et arces

Montibus impositas, et barbara regna, tuisque

Auspiciis totum confecta duella per orbem,

claustraque custodem pacis cohibentia J anum, 255
Et formidatam Parthis te principe Romam ;

’ Si, quantum cuperem, possem quoque : sed neque parvum
Carmen majestas recipit tua, nec meus audet

Rem tentare pudor, quam vires ferre recusent.

Sedulitas autem, stulte quem diligit, urguet 260
Praecipue cum se numeris commendat et arte:

Discit enim citius meminitque libentius illud

Quod quis deridet, quam quod probat et veneratur.

Nil moror officium quod me gravat: ac neque ficto

In pejus vultu proponi cereus usquam, 265
Nec prave factis decorari versibus opto:

Ne rubeam pingui donatus munere, et una

Cum scriptore meo capsa porrectus aperta,

Deferat in vicum vendentem tus et odores,

Et piper, et quidquid chartis amicitur ineptis. 270

EPISTOLA ΙΙ.

ΑΙ) JULIUM FLORUM.

FLonss, bono claroque fidelis amice Neroni,
Siquis forte velit puerum tibi vendere natum


SERMONUM un. 1. 6. 21

Namque est ille, pater quod erat meus. ἿῘ Hoc tibi Paulus
Et Messala videris? At hic, si plostra ducenta
Concurrantque foro tria funera, magna sonabit

Cornua quod vincatque tubas: saltem tenet hoc nos.

ῚῘ Nunc ad me redeo, libertino patre natum: 45
Quem rodunt omnes libertino patre natum:

Nunc quia sum tibi, Maecenas, convictor3 at olim

Quod mihi pareret legio Romana tribuno.

Dissimile hoc illi est: quia non ut forsit honorem

J ure mihi invideat quivis, ita te quoque amicum ; 50
Praesertim cautum dignos assumere, prava

Ambitione procul. Felicem dicere non hoc

Me possum, *casu quod te sortitus amicum:

Nulla etenim mihi te fors obtulit: optimus olim
Virgilius, post hunc Varius, dixere quid essem. 55
Ut veni coram, singultim pauca locutus

(lufaus namque pudor prohibebat plura profari)

N on ego me claro natum patre, non ego circum

Me Satureiano vectari rura caballo,

Sed quod eram, narro: respondes, ut tuus est mos, (50
Pauca: abeo ; et revocas nono post mense, jubesque
Esse in amicorum numero. Magnum hoc ego duco,
Quod placui tibi, qui turpi secernis honestum,

Non patre praeclaro, sed vita et pectore puro.

Atqui si vitiis mediocribus, ac mea paucis 65
Mendosa est natura, alioqui recta, (velut si

Egregio inspersos reprendas corpore naevos,)

Si neque avaritiam, neque sordes, aut mala lustra
Objiciet vere quisquam mihi; purus et insons

(Ut me collaudem) si vivo et carus amicis: 70
Causa fuit pater his, qui macro pauper agello

Noluit in Flavi ludum me mittere, magni

Quo pueri magnis e centurionibus orti,

Laevo suspensi loculos tabulamque lacerto,

Ibant octonis referentes idibus aera: 75
Sed puerum est ausus Romam portare, docendum


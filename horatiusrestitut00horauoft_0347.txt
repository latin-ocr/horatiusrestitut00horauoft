 

Q. HORATII FLAcc1 ··
C A R M I N U M

LIBER SECUNDUS.

ODE 1. (M. xm.)

AD C. ASINIUM POLLIONEM.

Morum ex Metello consule civicum,
Bellique causas, et vitia et modos,
Ludumque Fortunae, gravesque
Principum amicitias, et arma
Nondum expiatis uncta cruoribus,
Periculosae plenum opus aleae,
Tractas; et incedis per ignes
Suppositos cineri doloso.
Paulum severae Musa Tragoediae
Desit theatris: mort, ubi publicas
Res ordinaris, grande munus
Cecropio repetes cothurno,
Insigne moestis praesidium reis, ·
Et consulenti, Pollio, curiae,
Cui laurus aeternos honores
Dalmatico peperit triumpho.
J ani nunc minaci murmure cornuum
Per-stringis aureS‚ jam litui strepunt ;
J am fulgor armorum fugaces
Terret equos equitumque vultus.
Videre magnos jam videor duces
Non indecoro pulvere sordidos,
Et cuncta terrarum subacta,

Praeter atrocem animum Catonis.

1 2

10

15

20


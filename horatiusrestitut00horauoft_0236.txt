4 o. HORATII FLAcm

Supremum tempus, ne se penuria victus

Opprimeret, metuebat. At hunc liberta securi

Divisit medium, fortissima Tyndaridarum. 100
ql Quid mi igitur suades? ut vivam Maenius, aut sic

Ut Nomentanus ? ἹῘ Pergis pugnantia secum

Frontibus adversis componere? non ego, avarum

Cum veto te fieri, vappam jubeo ac nebulonem.

Est inter Tanaim quiddam socerumque Viselli. 105
Est modus in rebus ; sunt certi denique fines,

Quos ultra citraque nequit consistere rectum.

Illuc, unde abii, rede0; nemon' ut avarus

Se probet, ac potius laudet diversa sequentes?

Quodque aliena capella gerat distentius uber, 110
Tabescat? neque se majori pauperiorum

Turbae comparet ? hunc atque hunc superare laboret Ρ
Sic festinanti semper locupletior obstat ε

Ut cum carceribus missos rapit ungula currus,

Instat equis auriga suos vincentibus, illum 115 ⁷
Praeteritum temnens extremos inter euntem.

Inde fit ut raro, qui se vixisse beatum

Dicat, et exacto contentus tempore vitae

Cedat, uti conviva satur, reperire queamus.

J am satis est : ne me Crispini scrinia lippi 120
Compilasse putes, verbum non amplius addam.

SATIRA II.

AMBUBAJARUM collegia, pharmacopolae,

, Mendici, mimae, balatrones, hoc genus omne

Moestum ac solicitum est cantoris morte Tigelli3
Quippe benignus erat: contra hic ne prodigus esse

⁴ Dicatur metuens, inopi dare nolit amico, 5
Frigus quo duramque famem depellere possit.

Hunc si perconteris, avi cur atque parentis


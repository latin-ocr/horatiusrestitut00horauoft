160 v Q. HonATu F1,Ae‹:1

Illic matre carentibus
Privignis mulier temperat innocens:
· Nec dotata regit virum
Conjux, nec nitido fidit adultero.
Dos est magna parentium
Virtus, et metuens alterius viri
Certo foedere castitas,
Et peccare nefas, aut pretium emori.
Ο quisquis volet impias
Caedes et rabiem tollere civicam 3
Si quaeret Pater urbium
Subscribi statuis, indomitam audeat
Refraenare licentiam,
Clarus postgenitis: quatenus (heu nefas !)
Virtutem incolumem odimus,
Sublatam ex oculis quaerimus invidi.
Quid tristes querimoniae,
Si non supplicio culpa reciditur?
Quid leges sine moribus
Vanae proficiunt? si neque fervidis
. Pars inclusa caloribus
Mundi, nec Boreae finitimum latus,
Durataeque solo nives
Mercatorem abigunt; horrida callidi
Vincunt aequora navitae ς
Magnum pauperies opprobrium jubet
Quidvis et facere et pati,
Virtutisque viam deserit arduae.
Vel nos in Capitolium,
Quo clamor vocat et turba faventium,
Vel nos in mare proximum
Gemmas et lapides, aurum et inutile,
Summi materiem mali,
Mittamus, scelerum si bene poenitet.
Eradenda cupidinis
vai sunt elementa3 et tenerae nimis

25

30


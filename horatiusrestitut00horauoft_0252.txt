‘20 Q. uonA'rn macor

Ut plerique solent, naso suspendis adunco 5
Ignotos, ut me libertino patre natum:

Cum referre negas, quali sit quisque parente

Natus, dum ingenuus. Persuades hoe tibi vere;

Ante potestatem Tulli, atque ignobile regnum,

Multos saepe viros nullis majoribus ortos, 10
Et vixisse probos, amplis et honoribus auctos:

Contra, Laevinum, Valeri genus, unde Superbus
Tarquinius regno pulsus fuit, unius assis

Non unquam pretio pluris licuisse, notante

J udice quo nosti populo, qui stultus honores 15
Saepe dat indignis, et famae servit ineptus;

Qui stupet in titulis et imaginibus. Quid oportet

Nos facere, a vulgo longe longeque remotos?

Namque esto, populus Laevino mallet honorem

Quam Decio mandare novo3 censorque moveret ⁶20
Appius, ingenuo si non essem patre natus:

Vel merito, quoniam in propria non pelle quiessem.

Ἥ Sed fulgente trahit constrictos gloria curru

Non minus ignotos generosis, ἾῘ Quo tibi, Tuli,
Sumere depositum clavum, fierique tribuno ? 25
Invidia accrevit, privato quae minor esset:

Nam ut quisque insanus nigris medium impediit crus
Pellibus, et latum demisit pectore clavum,

Audit continuo, Quis homo hic? et, Quo 'patre natus Ρ
Ut si qui aegrotet quo morbo Barrus, haberi 30
Et cupiat formosus; eat quacunque, puellis

Injiciat curam quaerendi singula, quali

Sit facie, sura quali, pede, dente, capillo:

Sic qui promittit, cives, urbem sibi curae,

Imperium fore, et Italiam et delubra deorum ; 35
Quo patre sit natus, num ignota matre inhonestus,
Omnes mortales curare et quaerere cogit.

Ἥ Tune Syri, Damae, aut Dionysi filius, audes

Dejicere e saxo cives, aut tradere Cadmo ?

ἿῘ At Novius collega gradu post me sedet un0; 40


, Q. Ho‘RATn FLAcc1

DE ARTE POETICA,

AD PISONES EPISTOLA.

HUMANO capiti cervicem pictor equinam

,J ungere si velit, et varias inducere plumaS,

Undique collatis membris, ut turpiter atrum

Desinat in piscem mulier fprmosa superne,

Spectatum admissi risum teneatis, amici ’ἰ v 5.
Credite, Pisones, isti tabulae fore librum

Persimilem, cujus, velut aegri somnia, vanae

Fingentur species; ut nec pes, nec caput uni

Reddatur formae. Ἥ Pictoribus atque poe'tis Ἴ

Quidlibet audendi semper fuit aequa potestas. 10
ἽῙ Scimus, et hanc veniam petimusque damusque vicissim:
Sed non ut placidis coe'ant immitia3 non ut

Serpentes avibus geminentur, tigribus agni.

I-nceptis gravibus plerumque et magna professis
Purpureus, late qui splendeat, unus et alter -15
Assuitur pannus ; cum lucus et ara Dianae,

Et properantis aquae per amoenos ambitus agros,

Aut flumen Rhenum, aut pluvius describitur arcus:

Sed nunc non erat his locus: et fortasse cupressum

Scis simulare3 quid hoc, si fractis enatat exspes 20
Navibus, aere dato qui pingitur? amphora coepit
Institui3 currente rota cur urceus exit?

Denique sit quod vis, simplex duntaxat et unum.
⁴Maxima pars vatum, pater et juvenes patre digni,
Decipimur specie recti: brevis esse laboro, 25
Obscurus fio: sectantem lenia nervi

Deficiunt animique: professus grandia turget:

 


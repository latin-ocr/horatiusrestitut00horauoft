2 Q· HoRAru FLAcct

Doctores, elementa velint ut discere prima—

Sed tamen amoto quaeramus seria ludo.

Ille gravem duro terram qui vertit aratro,

Perfidus hic caupo, miles, nautaeque per omne

Audaces mare qui currunt, hac mente laborem 30
Sese ferre, senes ut in otia tuta recedant,

Aiunt, cum sibi sint congesta cibaria: sicut

Parvula (nam exemplo est) magni formica laboris

Ore trahit, quodcunque potest, atque addit acervo,

Quem struit, haud ignara ac non incauta futuri: 35
Quae, simul inversum contristat Aquarius annum,

Non usquam prorepit, et illis utitur ante

Quaesitis sapiens; cum te neque fervidus aestus
Dimoveat lucro, neque hiems, ignis, mare, ferrum ;

Nil obstet tibi, dum ne sit te ditior alter. 40
Quid juvat immensum te argenti pondus et auri

Furtim defossa timidum deponere terra?

ἹῙ Quod, si comminuas, vilem redigatur ad assem.

ἹῙ At ni id fit, quid habet pulchri constructus acervus?
Millia frumenti tua triverit area centum, 45
Non tuus hoc capiet venter plus quam meus: ut si
Reticulum panis venales inter onusto

Forte vehas humero, nihilo plus accipias quam

Qui nil portarit. V el dic, quid referat intra

Naturae fines viventi, jugera centum, an 50
Mille aret ? ἹῙ At suave est ex magno tollere acervo.

ἹῙ Dum ex parvo nobis tantundem haurire relinquas,
Cur tua plus laudes cumeris granaria nostris?

Ut tibi si sit opus liquidi non amplius urna,

Vel cyatho; et dicas, Magno de flumine mallem, 55
, Quam ex hoc fonticulo tantundem sumere. Eo fit.
Plenior ut siquos delectet copia justo,

Cu'm ripa simul avulsos ferat Aufidus acer:

· At qui tantuli eget quanto est opuS, is neque limo

Turbatam haurit aquam, neque vitam amittit in undis. ,60
At bona pars hominum decepta cupidine falso,


 

Q. HORATH FLACCI
S E R M O N U M

LIBER PRIMUS.

 

SATIRA Ι.

QUI fit, Maecenas, ut nemo, quam sibi sortem

Seu Ratio dederit, seu Fors objecerit, illa
Contentus vivat, laudet diversa sequentes Ρ

O! fortunati mercatoreS‚ gravis annis

Miles ait, multo jam fractus membra labore.
Contra mercator, navim jactantibus austris,
Militia est potior: quid enim ? concurritur ε horae
Momento cita mors venit, aut victoria laeta.
Agricolam laudat juris legumque peritus,

Sub galli cantum consultor ubi ostia pulsat. .
Ille datis vadibus qui rure extractus in urbem est,
Solos felices viventes clamat in urbe.

Caetera de genere hoc (adeo sunt multa) loquacem
Delassare valent Fabium: ne te morer, audi

Quo rem deducam. Si quis deus, En ego, dicat,
J am faciam quod vultis: eris tu, qui modo miles,
Mercator: tu, consultus modo rusticus: hinc vos,
Vos hinc mutatis discedite partibus. Eja,

Quid statis? Nolint. Atqui licet esse beatis.
Quid causoe est, merito quin illis Jupiter ambas
*Iratus buccas inflet? neque se fore posthac

Tam facilem dicat, votis ut praebeat aurem?
Praeterea, ne sic, ut qui jocularia, ridens
Percurram; quanquam ridentem dicere verum

Quid vetat ? ut pueris olim dant crustula blandi
B

10

15

20

25


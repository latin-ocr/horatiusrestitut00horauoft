94 Q. HoRA'rn FLAccr

Quin et Atridas, duce te, superbos
Ilio dives Priamus relicto,
Thessalosque ignes et iniqua Trojae 15 ,
’ Castra fefellit.

Tu pias laetis animas reponis
Sedibus, virgaque levem coerces
Aurea turbam, superis Deorum

Gratus et imis. - > 20

ODE XI. (METRUM x111.)

AD LEUCONOEN.

TU ne quaesieris, scire nefas, quem mihi, quem tibi
Finem Dii dederint, Leuconoe ; nec Babylonios
Tentaris numeros. Ut melius quicquid erit pati,

Seu plures hiemes, seu tribuit Jupiter ultimam,

Quae nunc oppositis debilitat pumicibus mare 5
Tyrrhenum. Sapias, vina liquefit, et spatio brevi

Spem longam reseces: dum loquimur, fugerit invida
AEtas: carpe diem, quam minimum credula postero.

ODE XII. (M. xvm.)

AD AUGUSTUM.

QUEM virum aut heroa lyra vel acri
Tibia sumis celebrare, Clio?
Quem Deum? cujus recinet jocosa
Nomen imago,
Aut in umbrosis Heliconis oris, 5
Aut super -l’indo, gelidove in Haemo?
. Unde vocalem temere insecutae
Orphea silvae,
Arte materna rapidos morantem
· Fluminum lapsus celeresque ventoS‚ 10
Blandum et auritas fidibus canoris ·
Ducere quercus.

 


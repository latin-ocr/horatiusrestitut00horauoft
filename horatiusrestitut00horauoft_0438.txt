206 Q. HonATn Frrnccr

Te decem tauri totidemque vaccae,

Me tener solvet vitulus relicta

Matre, qui largis juvenescit herbis
In mea vota, ’

Fronte curvatos imitatus ignes

Tertium Lunae referentis ortum,

Qua notam duxit, niveus videri,
Caetera fulvus.

oDE 111. (M. xv.)

AD MELPOMENEN.

QUEM tu Melpomene semel

N ascentem placido lumine videris,
Illum non labor Isthmius

Clarabit pugilem, non equus impiger
Curru ducet Achaico

Victorem ; neque res bellica Deliis
Ornatum foliis ducem,

Quod regum tumidas contuderit minas,
Ostendet Capitolio;

Sed quae Tibur aquae fertile praefluunt,
Et spissae nemorum comae,

Fingent AEolio carmine nobilem.
Romae principis urbium

Dignatur suboles inter amabiles
Vatum ponere me choros ;

Et jam dente minus mordeor invido.
O testudinis aureae

Dulcem quae strepitum, Pieri, temperas !
¹ O mutis quoque piscibus

Donatura cycni, si libeat, sonum Ξ
Totum muneris hoc tui est,

Quod monstror digito praetereuntium,
Romanae fidicen lyrae :

Quod spiro et placeo (si placeo), tuum est.

10

15

20


144 Q HORATlI FLAccx

ODE VI. (M. xtx.)

AD ROMANos.

DELICTA majorum immeritus lues,
Romane, donec templa refeceris,
AEdesque labentes Deorum, et
Foeda nigro simulacra fumo.
Diis te minorem quod geris, imperas :

Hinc omne principium, huc refer exitum.

Di multa neglecti dederunt
Hesperiae mala luctuosae.
.Ῐ am bis Monaeses, et Pacori manus
N on auspicatos contudit impetus
N ostros; et adjecisse praedam
Torquibus exiguis renidet.
Pene, occupatam seditionibus,
Delevit urbem Dacus et AEthiops;
Hic classe formidatus, ille
Missilibus melior sagittis.
Foecunda culpae saecula nuptias
Primum inquinavere, et genus et domos:
Hoc fonte derivata clades
In patriam populumque fluxit.
Motus doceri gaudet Ionicos
Matura virgo ; et fingitur artubus
J am nunc, et incestos amores
De tenero meditatur ungui:
Mox juniores quaerit adulteros
, Inter mariti vina, neque eligit
Cui donet impermissa raptim
' Gaudia, luminibus remotis;
· Sed jussa coram non sine conscio
Surgit marito, seu vocat institor,
Seu navis Hispanae magister,
Dedecorum pretiosus emtor.

10

15

20

25

30


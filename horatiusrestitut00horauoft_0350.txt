118 · Q. nonnul FLAcci

’ Divesne prisco natus ab Inacho ’
Nil interest, an pauper et infima
De gente sub divo moreris,

Victima nil miserantis Orci.
Omnes eodem cogimur: omnium
Versatur urna serius ocius

Sors exitura, et nos in aeternum
Exsilium impositura cymbae.

ODE IV. (M. xvm.)

AD XANTHIAM PHOCEUM.

NE sit ancillae tibi amor pudori,
Xanthia Phoceu‘3 prius insolentem
Serva Briseis niveo colore
Movit Achillem ε q
Movit Ajacem Telamone natum
Forma captivae dominum Tecmessae:
Arsit Atrides medio in triumpho
Virgine rapta ; ¹
Barbarae postquam cecidere turmae
Thessalo victore, et ademtus Hector
Tradidit fessis leviora tolli
Pergama Graiis.
N eseias an te generum beati
Phyllidis flavae decorent parentes:
Regium certe genus, et penates
Moeret iniquos.
Crede non illam tibi de scelesta
Plebe dilectam ; neque sic fidelem,
Sic lucro aversam potuisse nasci
Matre pudenda.
Brachia et vultum teretesque suras
Integer laudo: fuge suspicari,
Cujus octavum trepidavit aetas
Claudere lustru-m.

10

15


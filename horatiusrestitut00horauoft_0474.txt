242 o. HORATH FLAccr

Postquam coepit agros extendere victor, et urbem
Latior amplecti murus, vinoque diurno
Placari Genius festis impune diebus, 210
Accessit numerisque modisque licentia major.
Indoctus quid enirn saperet, liberque laborum,
Rusticus urbano confusus, turpis honesto:
Sic priseae motumque et luxuriem addidit arti
Tibicen, traxitque vagus per pulpita vestem: 215,
Sic etiam fidibus voces crevere severis,
Et tulit eloquium insolitum facundia praeceps ;
Utiliumque sagax rerum, et divina futuri,
Sortilegis non discrepuit sententia Delphis.
Carmine qui tragico vilem certavit ob hircum, 220
Mox etiam agrestes Satyros nudavit, et asper
Incolumi gravitate jocum tentavit, eo quod
Illecebris erat et grata novitate morandus Ἴ
Spectator, functusque sacriS, et potuS, et exlex. ’ '-
Verum ita risores, ita commendare dicaces 225
Conveniet Satyros, ita vertere seria ludo;
Ne quicunque Deus, quicunque adhibebitur heros, Ἰ
Regali conspectus in auro nuper et ostro,
Migret in obscuras humili sermone tabernas3
Aut, dum vitat humum, nubes et inania captet. 230
Effutire leves indigna tragoedia versus; j
Ut festis matrona moveri jussa diebus, ἐ
Intererit Satyris paulum pudibunda protervis. ”j
Non ego inornata. et dominantia nomina solum, ἦ
Verbaque, Pisones, Satyrorum scriptor amabo; 235 ¹
Nec sic enitar tragico differre colori, ,
Ut nihil intersit. Davusne loquatur, et audax
· Pythias, emuncto lucrata Simone talentum,
An ¹custos famulusque Dei Silenus alumni.
Ex noto fictum carmen sequar, ut sibi quivis 240
’ Speret idem; sudet multum, frustraque laboret
Ausus idem ε tantum series juncturaque pollet3 ,
Tantum de medio sumtis accedit honoris.

 


112 Q· HouA'rII FLAccr

Injurioso ne pede proruas
Stantem columnam neu populus frequens
Ad arma cessantes, ad arma
Concitet, imperiumque frangat.
Te semper anteit saeva Necessitas,
Clavos trabales et cuneos manu
Gestans ahena3 nec severus
Uncus abest, liquidumque plumbum.
Te Spes et albo rara Fides colit
Velata panno; nec comitem abnegat,
Utcunque mutata potentes
Veste domos inimica linquis.
At vulgus infidum et meretrix retro
Perjura cedit; diffugiunt cadis
Cum faece siccatis amici,
Ferre jugum pariter dolosi.
Serves iturum Caesarem in ultimos
Orbis Britannos, et juvenum recens
’ Examen Eois timendum
Partibus, Oceanoque rubro.
Eheu Ι cicatricum et sceleris pudet
Fratrumque: quid nos dura refugimus
AEtas ? quid intactum nefasti
Liquimus? unde manum juventus
, Metu Deorum continuit? quibus
Pepercit aris? Ο utinam nova
Incude diffingas retusum in
Massagetas Arabasque ferrum.

’ ODE XXXVI. (mxv.)

DE PLOTIO NUMIDA.

ἢ ΕΤ ture et fidibus juvat
Placaoe, et vituli sanguine debito

15

20

25


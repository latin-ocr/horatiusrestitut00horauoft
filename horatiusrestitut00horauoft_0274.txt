42 a. HoaA'rn FLAccx

Blattarum ac tinearum epulae, putrescat in arca:
Nimirum insanus paucis videatur, eo quod 120
—Maxima pars hominum morbo jactatur eodem:

Filius, aut etiarn haec libertus ut ebibat haeres,

Dis inimice senex custodis? ne tibi desit?

Quantulum enim summae curtabit quisque dierum,
Unguere si caules oleo meliore, caputque 125
Coeperis impexa foedum porrigine Ρ Quare,

Si quidvis sati's est, perjuras, surripis, aufers

Undique ? tun' sanus ? Populum si caedere saxis
Incipias, servosve tuo quos aere pararis,

Insanum te omnes pueri clamentque puellae: 130
Cum laqueo uxorem interimis, matremque veneno,
Incolumi capite es? Quid enim ? Neque tu hoc facis Argis,
Nec ferro ut demens genitricem occidis Orestes.

An tu reris eum occisa insanisse parente?

Ac non ante malis dementem actum Furiis, quam 135
In matris jugulo ferrum tepefecit acutum?

Quin ex quo est habitus male tutae mentis Orestes,

Nil sane fecit quod tu reprendere possis:

Non Pyladen ferro violare aususve sororem

Electram3 tantum maledicit utrique vocando 140
Hanc, Furiam ; hunc, aliud, jussit quod splendida bilis.
Pauper Opimius argenti positi intus et auri,

Qui Veientanum festis potare diebus

Campana solitus trulla, vappamque profestis,

Quondam lethargo grandi est oppressuS‚ ut haeres 145
J am circum loculos et claves laetus ovansque

Curreret : hunc medicus multum celer atque fideli
Excitat hoc pacto; mensam poni jubet, atque

' Effundi saccos nummorum ; accedere plures

Ad* numerandum : hominem sic erigit: addit et illud, 150

Ni tua custodis, avidus jam haec auferet haeres.

Ι ql Men'v'ivo ἓ ql Ut vivas igitur, vigila: hoc age.5sQuid vis?
ἽῙ Deficient inopem venae te, ni cibus atque

Ingens accedat stomacho fultura ruenti.


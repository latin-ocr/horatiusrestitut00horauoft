184 Q. noum-11 PLAccr

Smyrna quid, et Colophon? majora minorane fama ?

Cunctaque prae Campo et Tiberino flumine sordent? ’

An venit in votum Attalicis ex urbibus una?

An Lebedum laudas, odio maris atque viarum?
Scis, Lebedus quid sit; Gabiis desertior atque
Fidenis vicus; tamen illic vivere vellem,
Oblitusque meorum, obliviscendus et illis,
Neptunum procul e terra spectare furentem.

Sed neque qui Capua Romam petit, imbre lutoque
Aspersus‚ volet in caupona vivere3 nec qui

Frigus collegit, furnos et balnea laudat,

Ut fortunatam plene praestantia vitam :

Nec, si te validus jactaverit Auster in alto,

Idcirco navem trans AEgaeum mare vendas.
Incolumi Rhodos et Mitylene pulchra facit, quod
Paenula solstitio, campestre nivalibus auris,

Per brumam Tiberis, Sextili mense caminus.

Dum licet, et vultum servat Fortuna benignum,
Romae laudetur Samos, et Chios, et Rhodos absens.
Tu quamcunque Deus tibi fortunaverit horam,
Grata sume manu; neu dulcia differ in annum 3

Ut quocunque loco fueris, vixisse libenter

Te dicas : nam si ratio et prudentia curas,

Non locus, effusi late maris arbiter, aufert3
Coelum, non animum, mutant qui trans mare currunt;
Strenua nos exercet inertia: navibus atque
Quadrigis petimus bene vivere ε quod petis, hic est ;
Est Ulubris; animus si te non deficit aequus.

EPISTOLA XII.

AD ICCIUM.

Panormus Agrippae Siculis, quos colligis, Icci,
Si recte frueris, non est ut copia major

Ab Jove donari possit tibi: tone querelas3
Pauper enim non est cui rerum suppetit usus.

5

10

15

25


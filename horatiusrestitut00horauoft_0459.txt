nrrs'rotmmu Lm. 11. 1. 227

Plus< oneris, quanto veniae minus. Aspice Plautus 170

Quo pacto partes tutetur amantis ephebi ς

Ut patris attenti; lenonis ut insidiosi :v

Quantus sit Dossennus edacibus in parasitis;

Quam non adstricto percurrat pulpita socco.

Gestit enim nummum in loculos demittere, post hoc 175

Securus cadat an recto stet fabula talo.

Quem tulit ad scenam ventoso Gloria curru,

Exanimat lentus spectator, sedulus inflat,

sie leve, sic parvum est, animum quod laudis avarum

Subruit ac reficit. Valeat res ludicra, si-me 180

Palma negata macrum, donata reducit opimum.

Saepe etiam audacem fugat hoc terretque poetam,

Quod numero plures, virtute et honore minores,

Indocti stolidique, et depugnare parati,

Si discordet eques, media inter carmina poscunt 185

Aut ursum aut pugiles: his nam plebecula gaudet.

Verum equiti quoque jam migravit ab aure voluptas

Omnis ad incertos oculos et gaudia vana.

Quattuor aut plures aulaea premuntur in horas,

Dum fugiunt equitum turmae peditumque catervae; 190

Mox trahitur manibus regum fortuna retortis,

Esseda festinant, pilenta, petorrita, naves 3

Captivum portatur ebur, captiva Corinthus.

Si foret in terris, rideret Democritus; seu

Diversum confusa genus panthera came103 195

. Sive Elephas albus vulgi converteret ora r·-

Spectaret populum ludis attentius ipsis,

Ut sibi praebentem mimo spectacula plura.

Scriptores autem narrare putaret asello

Fabellam surdo: nam quae pervincere voces 200

Evaluere sonum, referunt quem nostra theatra ?

Garganum mugire putes nemus, aut mare Tuscum :

Tanto cum strepitu ludi spectantur, et artes,

Divitiaeque peregrinae; quibus oblitus actor

Cum stetit in scena, concurrit dextera laevae. 205
Q 2


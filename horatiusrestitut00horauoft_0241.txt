 

SERMONUM L113. 1. 3. 9

Omnia magna, loquens: modo, Sit mihi mensatripes, ct
Concha salis puri, et toga quae defendere frigus, ‚
Quamvis crassa, queat. Decies centena dedisses 15
Huic parco paucis contento, quinque diebus

Nil erat in loculis: noctes vigilabat ad ipsum

Mane, diem totum stertebat3 nil fuit unquam

Sic impar sibi. Nunc aliquis'dicat mihi, Quid tu?
Nullane habes vitia? Imo alia, et fortasse minora. 20
Maenius absentem Novium cum carperet3 Heus tu,
Quidam ait, ignoras te ? an ut ignotum dare nobis

Verba putas? Egomet mi ignosco, Maenius inquit.
Stultus et improbus hic amor est, dignusque notari.

Cum tua pervideas oculis male lippus inunctis, 25
Cur in amicorum vitiis tam cernis acutum,

Quam aut aquila, aut serpens Epidaurius Ξ At tibi contra
Evenit, inquirant vitia ut tua rursus et illi.

Iracundior est paulo? minus aptus acutis

Naribus horum hominum ? rideri possit, eo quod 30
Rusticius tonso toga defluit, et male laxus

In pede calceus hoeret? At est bonus‚-ut melior vir

Non alius quisquam: at tibi amicus: at ingenium ingens
Inculto latet hoc sub corpore. Denique teipsum
Concute, numqua tibi vitiorum inseverit olim 35
Natura, aut etiam consuetudo mala; namque

Neglectis urenda filix innascitur agris.

Illuc praevertamur; amatorem quod arnicae

Turpia decipiunt caecum vitia, aut etiam ipsa haec
Delectant3 veluti Balbinum polypus Hagnae: 40
Vellem in amicitia sic erraremus; et isti

Errori nomen virtus posuisset honestum.

At, patet ut gnati, sic nos debemus amici,

Siquod sit vitium, non fastidire: strabonem . .
Appellat Paetum pater; et Pullum, male parvus 45
Si cui filius est, ut abortivus fuit olim

Sisyphus: hunc, Varum, distortis cruribus; illum
Balbutit Scaurum, parvis fultum male talis.


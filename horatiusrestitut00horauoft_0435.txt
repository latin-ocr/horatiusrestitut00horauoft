 

0,. HORATII FLACCI
CARMINUM

LIBER QUARTUS.

ODE Ι. (Μ. xv.)

AD VENEREM.

INTERMISSA, Venus, diu,

Rursus bella moves? Parce, precor, precor.

Non sum qualis eram bonae

Sub regno Cinarae. Desine, dulcium
Mater saeva Cupidinum,

Circa lustra decem flectere mollibus
J am durum imperiis. Abi

Quo blandae juvenum te revocant preces.
Tempestivius in domum

Pauli, purpureis ales oloribus,
Comissabere Maximi,

Si torrere jecur quaeris idoneum.
Namque et nobilis et decens

Et pro solicitis non tacitus reis,
Et centum puer artium,

Late signa feretmilitiae tuae.
Et quandoque potentior

Largis muneribus riserit aemuli,
Albanos prope te lacus

Ponet marmoream, sub trabe citrea.
Illic plurima naribus

Duces tura, lyraeque et Berecyntiae
Delectabere tibiae

Mistis carminibus, non sine fistula.
Illic bis pueri die

Numen cum teneris virginibus tuum

10

15

20

25


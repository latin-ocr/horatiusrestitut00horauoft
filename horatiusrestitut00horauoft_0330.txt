98 Q. HonA'rn FLAcm

Ingrato celeres obruit otio
Ventos, ut caneret fera
Nereus fata. Mala ducis avi domum,
Quam multo repetet Graecia milite,
Conjurata tuas rumpere nuptiaS,
Et regnum Priami vetus.
Eheu quantus equis, quantus adest viris
Sudor ἱ quanta moves funera Dardanae
Genti ! jam galeam Pallas et aegida
Currusque et rabiem parat.
Nequicquam, Veneris praesidio ferox,
Pectes caesariem, grataque foeminis
Imbelli cithara carmina divides ε
Nequicquam thalamo graves
Hastas et calami spicula Gnossii
Vstabis, strepitumque, et celerem sequi
Ajacem. Tamen heu! serus adulteros
Crines pulvere collines.
Non Laertiaden, exitium tuae
Gentis, non Pylium Nestora respicis?
Urguent impavidi te Salaminius
Teucer, te Sthenelus sciens
Pugnae, sive opus est imperitare equis,
Non auriga piger. Merionen quoque
Nosces: ecce furit te reperire atrox
Tydides, melior patre:
Quem tu, cervus uti vallis in altera
Visum parte lupum graminis immemor,
Sublimi fugies mollis anhelitu,
Non hoc pollicitus tuae.
Iracunda diem proferet Ilio
Matronlsque Phrygum classis Achillei.
,Post certas hyemes uret Achaicus
Ignis Pergameas domos.

10

15

20

25

 


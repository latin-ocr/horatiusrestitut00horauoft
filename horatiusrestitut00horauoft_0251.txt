*555⁵

sermonum mn. 1. 6. 19

Ostentare mihi, quos torret Atabulus ; et quos

Nunquam empsemus, nisi nos vicina Trivici

Villa recepisset, lacrymoso non sine fumo, 80
Udos cum foliis ramos urente camino. ’
Hic ego mendacem stultissimus usque puellam

Ad mediam noctem exspecto: somnus tamen aufert
Intentum Veneri3 tum immundo somnia visu
Nocturnam vestem maculant, ventremque supinum. 85
Quattuor hinc rapimur viginti et millia rhedis,

Mansuri oppidulo quod versu dicere non est,

Signis perfacile est: venit vilissima rerum

Hic aqua3 sed panis longe pulcherrimus, ultra

Callidus ut, soleat humeris portare viator, 90
Nam Canusi lapidosus; aquae non ditior urna ε

Qui locus a forti Diomede est conditus olim.

Flentibus hic Varius discedit moestus amicis.

Inde Rubos fessi pervenimus, utpote longum

carpentes iter, et factum corruptius imbri. 95
Postera tempestas melior; via pejor adusque

Bari moenia piscosi: dehinc ,Gnatia lymphis

Iratis extructa dedit risusque jocosque;

Dum flamma sine tura liquescere limine sacro
Persuadere cupit: credat J udaeus Apella; 100
Non ego: namque Deos didici securum agere aevum ;
Nec siquid miri faciat natura, Deos id

Tristes ex alto coeli demittere tecto.

Brundusium longae finis chartaeque viaeque.

SATIRA· VI.

N on, quia, Maecenas, Lydorum quicquid Hetruscos
Incoluit fines, nemo generosior est te3

Nec, quod avus tibi maternus fuit, atque paternus,
Olim qui magnis legionibus imperitarent;
c 2


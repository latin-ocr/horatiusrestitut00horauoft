28 Q. nonArn FLAcm

Fuscus Aristius occurrit, mihi carus, et illum

Qui pulchre nosset: consistimus: Unde venis? et,

Quo tendis? rogat, et respondet. Vellere coepi,

Et prensare manu lentissima brachia, nutans,
Distorquens oculos, ut me eriperet: male salsus 65
Ridens dissimulare: meum jecur urere bilis.

Certe nescio quid secreto velle loqui te

Aiebas mecum z Memini bene; sed meliori

Tempore dicam : hodie tricesima sabbata: vin' tu

Curtis J udaeis oppedere? Nulla mihi, inquam, 70
Relligio est: At mi: sum paulo infirmior, unus
Multorum ; ignosces; alias loquar. Hunccine solem
Tam nigrum surrexe mihi ! fugit improbus, ac me

Sub cultro linquit. Casu venit obvius illi

Adversarius: et, Quo tu turpissime? magna 75
Exclamat voce, et, Licet antestari? Ego vero

Oppono auriculam: rapit in jus: clamor utrinque:
Undique concursus. Sic me servavit Apollo.

SATIRA X.

N EMPE incomposito dixi pede currere versus

Lucili: quis tam Lucili fautor inepte est,

Ut non hoc fateatur? At idem, quod sale multo
Urbem defricuit, charta laudatur eadem.

Nec tamen hoc tribuens, dederim quoque caetera: nam sic 5
Et Laberi mimos, ut pulchra poemata, mirer.

Ergo uon satisest risu diducere rictum

Auditoris : et est quaedam tamen hie quoque virtus.

Est brevitate opus, ut, currat sententia, neu se

Impediat verbis lassas onerantibus aures. 10
Et sermone opus est modo tristi, saepe jocoso,
Defendente vicem modo rhetoris, atque poetae,

Interdum urbani, parcentis viribus, atque

..- m.. mma-:ememh-ffl:; , ἧκέ ὴ Ξ 11.-


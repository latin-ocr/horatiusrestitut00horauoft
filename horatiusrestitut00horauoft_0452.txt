220 Q. rroRA'rn FLAcc1

Te copias, te consilium et tuos
Praebente Divos: nam tibi, quo die
Portus Alexandrea supplex
Et vacuam patefecit aulam,
Fortuna lustro prospera tertio
Belli secundos reddidit exitus,
Laudemque et optatum peractis
Imperiis decus arrogavit.
Te Cantaber non ante domabilis,
Medusque et Indus, te profugus Scythes
Miratur, ÎŸ tutela praesens
Italiae dominaeque Romae!
Te, fontium qui celat origines
Nilusque, et Ister, te rapidus Tigris,
Te beluosus qui remotis
Obstrepit Oceanus Britannis,
Te non paventis funera Galliae,
Duraeque tellus audit Iberiae .
Te caede gaudentes Sicambri
Compositis venerantur armis.

ODE XV. (M. xlii.)

AUGUS'H LAUDES.

Pfloenus volentem proelia me loqui
Victas et urbes increpuit lyra,
Ne parva Tyrrhenum per aequor
Vela darem. Tua, Caesar, aetas
. Fruges et agris rettulit uberes,
Et signa nostro restituit J ovi,
Derepta Parthorum superbis
Postibus, et vacuum duellis
J anum Quirini clausit, et ordinem
Rectum evaganti fraena licentiae

10

 


 

EPODON LIBER.

Nessi cruore, nec Sicana fervida

Utens in AEtna flamma Tu, donee cinis
Injuriosis aridus ventis ferar,

Cales venenis officina Colchicis.

Quae finis? aut quod me manet stipendium ?
Effare: jussas cum fide poenas luam,
Passus expiare, seu poposceris

centum juvencos, sive mendaci lyra
Voles sonari: tu pudica, tu proba,
Perambulabis astra sidus aureum.
Infamis Helenae Castor offensus vice,

F raterque magni Castoris, victi prece,
Ademta vati reddidere lumina.

Et tu (potes nam) solve me dementia,

Ο nec paternis obsoleta sordibus,

Nec in sepulchris pauperum prudens anus
Novendiales dissipare pulveres.

Tibi hospitale pectus, et purae manus ;
Tuusque venter Pactumeius3 et tuo
Cruore rubros obstetrix pannos lavit,
Utcunque fortis exsilis puerpera.

CANIDIA.

Qun> obseratis auribus fundis preces ?
Non saxa nudis surdiora navitis
Neptunus alto tundit hibernus salo.
Inultus ut tu riseris Cotyttia

· Vulgata, sacrum liberi Cupidinis ?

Et Esquilini Pontifex venefici

Impune ut urbem nomine impleris meo ἓ -
Quid proderat ditasse Pelignas anus,
velociusve miscuisse toxicum ?

Sed tardiora fata te votis manent:

Ingrata misero vita ducenda est, in hoc,
Novis ut usque suppetas laboribus.

Optat quietem Pelopis infidus pater,

GQ

83

35

45

55


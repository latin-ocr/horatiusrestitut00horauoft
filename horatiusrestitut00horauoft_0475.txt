DE ARTE Pon'ricA, AD PIsONEs. 243

Silvis deducti caveant, me judice, Fauni,

Ne, velut innati triviis ac pene forenses, 245
Aut nimium teneris juvenentur versibus unquam;

Aut immunda crepent ignominiosaque dicta:
offenduntur enim quibus est 'equum et pater, et res;
Nec, siquid fricti ciceris probat, et nucis emtor,

AEquis accipiunt animis, donantve corona. 250
Syllaba longa brevi subjecta vocatur Iambus ;

Pes citus; unde etiam trimetris accrescere jussit

Nomen Iambeis, cum senos redderet ictus,

Primus ad extremum similis sibi: non ita pridem,
Tardior ut paulo graviorque veniret ad aures, 255
Spondeos stabiles in jura paterna recepit

Commodus et patiens ; non ut de sede semmda

Cederet aut quarta socialiter : hic et in Acci

Nobilibus Trimetris apparet rarus, et Enni,

In scenam missos magno cum pondere versus, 260
Aut operae celeris nimium curaque carentis,

Aut ignoratae premit artis crimine turpi.

Non quivis videt immodulata poemata judex3

Et data Romanis venia est indigna poetis.

Idcircone vager, scribamque licenter? Ut omnes 265
visuros peccata putem mea, tutus, et intra

Spem veniae cautus 3 vitavi denique culpam,

Non laudem merui. Vos exemplaria Graeca

Nocturna versate manu, versate diurna.

At vestri proavi Plautinos et numeros, et 270
Laudavere sales3 nimium patienter utrumque,

Ne dicam stulte, mirati3 si modo ego et vos

Scimus inurbanum lepido seponere dicto,

Legitimumque sonum digitis callemus et aure.

Ignotum tragicae genus invenisse Camoenae 275
Dicitur, et plaustris vexisse poemata Thespis,

Quae canerent agerentque peruncti faecibus ora.

- Post hunepersonae, pallaeque repertor honestae

AEschylus, et modicis instravit pulpita tignis,
R 2


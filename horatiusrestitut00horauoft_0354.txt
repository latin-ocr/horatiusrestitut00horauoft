122 ιι. ΗοιῑΑτιι Ἑιᾼοοι

Semper ardentes acuens sagittas
Cote cruenta.

Adde quod pubes tibi crescit omnis,

Servitus crescit nova3 nec priores

Impiae tectum dominae relinquunt,
Saepe minati.

Te suis matres metuunt juvencis,

Te senes parci, miseraeque nuper

Virgines nuptae, tua ne retardet
Aura maritos.

ODE IX. (M. xlx.)

AD VALGIUM.

N on semper imbres nubibus hispidos
Manant in agr()S‚ aut mare Caspium
Vexant inaequales procellae
Usque ς nec Armeniis in oris,
Amice Valgi, stat glacies iners
Menses per omnes; aut Aquilonibus
Quereeta Gargani laborant,
Et foliis viduantur orni.
Tu semper urgues flebilibus modis
Mysten ademtum; nec tibi Vespero
Surgente decedunt amores,
Nec rapidum fugiente solem.
At non ter aevo functus amabilem
Ploravit omnes Antilochum senex
Annos; nec impubem parentes
Troilon, aut Phrygiae sorores
Flevere semper. Desine mollium
Tandem querelarum; et potius nova
Cantemus Augusti tropaea
Caesaris, et rigidum Niphaten,

15

20

10

15

20


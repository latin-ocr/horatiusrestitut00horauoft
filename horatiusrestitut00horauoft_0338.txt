106 Q. nonA'ru nacor

Quid Tiridatem terreat, unice
Securus. Ο quae fontibus integris
Gaudes, apricos necte flores,
Necte meo Lamiae coronam,
Pimplei· dulcis: nil sine te mei
Possunt honores: hunc fidibus novis,
Hunc Lesbio Sacrare plectro
Teque tuasque decet sorores.

 

 

ODE xxvn. (M. mx.)
AD SODALES.

NATls in usum laetitiae scyphis
Pugnare Thracum est: tollite barbarum
Morem, verecundumque Bacchum
Sanguineis prohibete rixis.
Vino et lucernis Medus acinaces
Immane quantum discrepat! Impium
Lenite clamorem, sodales,
Et cubito remanete presso.
Vultis severi me quoque sumere
Partem Falerni? dicat Opuntiae
Frater Megillae, quo beatus
Vulnere, qua pereat sagitta.
Cessat voluntas? non alia bibam
Mercede. Quae te cunque domat Venus,
Non erubescendis adurit
Iguibus; ingenuoque semper
Amore peccas: quicquid habes, age,
Depone tutis auribus. Ah! miser,
Quanta laborabas Charybdi,
Digne puer meliore flamma!
Quae saga, quis te solvere Thessalis

, Magus venenis, quis poterit Deus?

Vix illigatum te triformi
Pegasus expediet Chimaera.

10

10

15

20


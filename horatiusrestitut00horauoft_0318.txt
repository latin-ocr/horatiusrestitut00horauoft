86

Q. HonA'ru FLAecJ

Venator, tenerae conjugis immemor;
Seu visa est catulis cerva fidelibus,

Seu rupit teretes Marsus aper plagas.
Te doctarum hederae praemia frontium
Diis miscent superis ε me gelidum nemus,
Nympharumque leves cum Satyris chori
Secernunt populo; si neque tibias
Euterpe cohibet, nec Polyhymnia
Lesboum refugit tendere barbiton.
Quod si me lyricis vatibus inseris,
Sublimi feriam sidera vertice.

ODE ΙΙ. (METRUM xv111.)
AD AUGUSTUM CAESAREM.

J AM satis terris nivis atque dirae

Grandinis misit Pater, et rubente

Dextera sacras jaculatus arces,
Terruit urbem :

Terruit gentes, -grave ne rediret

Seculum Pyrrhae, nova monstra questam

Omne cum Proteus pecus egit altos
Visere montes;

Piscium et summa genus haesit ulmo,

Nota quae sedes fuerat columbis;

Et superjecto pavidae natarunt
AEquore damae.

Vidimus flavum Tiberim, retortis

Littore Etrusco violenter undis,

Ire dejectum monumenta regis,
Templaque Vestae:

Iliae dum se nimium querenti

J aetat ultorem, vagus et sinistra

Labitur ripa (Jove non probante) u-
xorius amnis.

10

15

20


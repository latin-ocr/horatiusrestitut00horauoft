38 Q. HORATII FLAccx

ἿῙ Non ego, narrantem, temere edi luce profesta
Quicquam praeter olus, fumosae cum pede pernae.

Ac mihi seu longum post tempus venerat hospes,

Sive operum vacuo gratus conviva per imbrem

Vicinus, bene erat, non piscibus urbe petitis, 120
Sed pullo atque hoedo: tum pensilis uva secundas

Et nux ornabat mensas, cum duplice ficu:

Post hoc ludus erat culpa potare magistra;

Ac venerata Ceres, ita culmo surgeret alto,

Explicuit vino contractae seria frontis. 125
Saeviat, atque novos moveat fortuna tumultus,

Quantum hinc imminuet? quanto aut ego parcius, aut vos,
O pueri, nituistis, ut huc novus incola venit?

Nam propriae telluris herum natura neque illum,

Nec me, nec quemquam statuit: nos expulit ille; 130
Illum aut nequities, aut vafri inscitia juris3

Postremo expellet certe vivacior haeres.

Nunc ager Umbreni sub nomine, nuper Ofelli

Dictus erat, nulli proprius; sed cedit in usum

Nunc mihi, nunc alii: quocirca vivite fortes, 135
Fortiaque adversis opponite pectora rebus.

SATIRA 111.

Sic raro scribis, ut toto non quater anno

Membranam poscas, scriptorum quaeque retexens,

Iratus tibi quod vini somnique benignus

Nil dignum'sermone canaS. Quid fiet? at ipsis
Saturnalibus huc fugisti3 sobrius ergo 5
Dic aliquid dignum promissisz incipe3 nil est.
Culpantur frustra calami, immeritusque laborat

'Iratis natus paries Diis atque po'e'tis.

Atqui vultus erat multa et praeclara minantis,

Si vacuum tepido cepisset villula tecto. 10


CARMINUM mn. 11. 14. 127

 

ODE XIV. (M. x1x.)

AD POSTUMUM.

ΕΗΒ-υ ! fugaces, Postume, Postume,
Labuntur anni3 nec pietas moram
Rugis et instanti senectae
Afferet, indomitaeque morti:
N on si trecenis, quotquot eunt dies, 5
Amice, places illacrimabilem
Plutona tauris ; qui ter amplum
Geryonen Tityonque tristi
Compescit unda, scilicet omnibus,
Quicunque terrae munere vescimur, 10
Enaviganda, sive reges
Sive inopes erimus coloni.
Frustra cruento Marte carebimus,
Fractisque rauci fluctibus Adriae;
Frustra per autumnos nocentem 15
Corporibus metuemus Austrum.
Visendus ater flumine languido
Cocytus errans, et Danai genus
Infame, damnatusque longi
Sisyphus AEolides laboris. 20
Linquenda tellus, et domus, et placens
Uxor3 neque harum quas colis arborum
Te, praeter invisas cupressos,
Ulla brevem dominum sequetur.
’ Absumet haeres Caecuba dignior 25
Servata centum clavibus; et mero
Tinguet pavimentum superbis
Pontificum potiore coenis.

